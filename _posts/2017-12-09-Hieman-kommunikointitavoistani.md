# Hieman kommunikointitavoistani

Tämä niille, jotka ovat kokeneet, ettei minuun onnistu saamaan puhelimen kautta yhteyttä.

end of TL;DR so now go and read...

Anteeksi, mutta en edelleenkään aio muuttaa tapojani. Jos joku on tulkinnut sen röyhkeydekseni
tai ylimielisyydekseni, niin anteeksi siitäkin, mutta olet kuitenkin tulkinnut asian väärin; muuta tulkintaasi.

Vuonna 2017 tavallisen ihmisen on mahdollista kommunikoida eri kanavia pitkin; puhelin, tekstiviesti
ja pikaviestimet kuten whatsapp, sosiaalinen media, sähköposti, kirjeposti. Edellä mainitut
järjestyksessä aloittaen ajallisesti kiireellisimmän asian hoitamistarkoitukseen sopivimmasta vaihtoehdosta.

Ensimmäisen mainituista olen varannut juurikin vain siihen käyttöön; perheelle, viranomaisille
ja niille, jotka ovat elimellisesti esteellisiä käyttämään muuta kommunikaatiotapaa. Anteeksi
tästä valinnasta niille, joita se edelleen tämän lukemisen jälkeen harmittaa.

Toinen näkökulma ja perusteluni tähän on se, että puhelinoperaattorit ovat toistuvasti epäonnistuneet
markkinointiluontoisten puhelujen suodattamisessa sitä niin toivoville. Lisäksi myös useat muut toimijat,
jotka vaativat puhelinnumeroa yhteistyön jatkamiseksi, ovat epäonnistuneet pitämään luovutetut puhelinnumerot
poissa markkinointitarkoituksista.

Myös James on kiteyttänyt asian varsin hyvin omassa blogissaan [I hate telephones](https://jameshfisher.com/2017/11/08/i-hate-telephones.html)

Pysytään yhteyksissä! Mutta ei soitella..
